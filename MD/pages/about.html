<section class="container-fluid view">
    <div class="row">
        <div class="col-md-12">
            <h1>LMA notiks 79. Karnevāls R'O'SOLS</h1>
        </div>
        <div class="col-md-12">
            <div class="hr-wrapper">
                <hr class="dark5">
                <hr class="dark7">
                <hr class="dark9">
            </div>
        </div>
        <div class="col-md-12">
            Šogad Karnevāls norisināsies 17. februārī un atgriezīsies pie tā pirmsākumiem 30. gados, kad karnevāli bija paredzēti tikai
            studentiem un pāris draugiem ar ielūgumiem. Uz karnevāla galvenās skatuves uzstāsies "Inokentijs Mārpls", "Double
            Faced Eels", "Franco Franco", "Deeper Upper", "The Coco'nuts", "The Black Pockets" un MNTHA jaunais projekts
            "Crime Sea". Biļešu pārdošana tiks uzsākta 6. februārī LMA 1. stāva vestibilā.
        </div>
        <div class="col-md-12">
            Pasākuma apmeklētājiem būs iespēja realizēt savas radošākās ieceres un fantāzijas, jo pamatlikums labam rasolam ir tā sastāvdaļu
            daudzveidība. Tēma izvēlēta godinot laika periodu, kad Karnevāla tēma nebija noteicošais tērpu izveidē. R'O'SOLS
            priecēs ar plašu aktivitāšu klāstu – tējas ceremonijām, perfomancēm, kino programmu un folkmūzikas zāli. Pilna
            programma tiks izziņota pilnībā pasākuma oficiālajā Facebook lapā. Par Karnevāla vizuālo identitāti šogad ir
            parūpējusies LMA Vizuālās komunikācijas apakšnozares absolvente Sabīne Moore.
        </div>
        <div class="col-md-12">
            79. Karnevāls top LMA Studentu Padomei sadarbojoties ar pasākumu aģentūru "Pieaugušie bērni". Kā ierasts, daļa no Karnevāla
            nakts burvības ir īpaši pasākumam un tēmai veidotas dekorācijas un mākslas objekti, par kuru tapšanu jau laikus
            rūpējas gan LMA studenti, gan kolēģi no citām Latvijas mākslas skolām, kā arī Rīgas Mākslas un mediju tehnikuma.
        </div>
        <div class="col-md-12">
            Karnevāls durvis vērs 2017. gada 17. februārī plkst. 21.00 un turpināsies līdz pat rīta gaismai. Pirmos pasākuma viesus sagaida
            īpašais "Ezītis miglā" gatavotais rasols. No 21:30 Akadēmijas ēkā skanēs dzīvā mūzika. Atgādinām, ka ieeja karnevālā
            ir no 18 gadu vecuma un pie ieejas tiks pārbaudīti personu apliecinošie dokumenti. Biļetes uz Karnevālu varēs
            iegādāties tikai LMA 1. stāva vestibilā un to cena iepriekšpārdošanā būs 10 EUR. Katrs akadēmijas students vai
            absolvents, uzrādot studenta apliecību vai diplomu, varēs iegādāties vairākas biļetes sev un saviem draugiem.
            Precīzs info par biļešu pārdošanas laikiem tiks publicēts Karnevāla Facebook lapā. Šī gada karnevāla oficiālais
            tēmturis ir #lmarosols.
        </div>
        <div class="col-md-12">
            Karnevāla norises vieta: Latvijas Mākslas akadēmija, Kalpaka bulvārī 13, Rīgā.
        </div>
        <div class="col-md-12">
            Aicinām sekot līdzi karnevāla jaunumiem: facebook.com/karnevals/ twitter.com/karnevals www.lma.lv
        </div>
    </div>
</section>